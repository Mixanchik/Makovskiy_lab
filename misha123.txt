Ки́ївський націона́льний економі́чний університе́т і́мені Вади́ма Гетьмáна (КНЕУ) — вищий навчальний заклад в Україні. З 2009 до 2014 року мав статус автономного дослідницького університету[4]. Заснований в 1906 році як Вищі комерційні курси. Головний корпус знаходиться на проспекті Перемоги, 54/1. Згідно з оцінками якості навчання та кваліфікації випускників КНЕУ займав третє (Компас, 2009 р.) та двадцять третє місце (Дзеркало тижня, 2007 р.) в Україні[5][6]. Згідно з одним із провідних рейтингів університетів світу (Eduniversal, 2012 р.), КНЕУ займав третю позицію серед університетів України[7]. З 2005 року носить ім'я Вадима Гетьмана, українського політика і фінансиста, вбитого у 1998 році.